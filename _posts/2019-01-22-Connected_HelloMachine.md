---
published: false
---
## CONNECTED-HELLO MACHINE.L’INSTALLAZIONE ITINERANTE DI SCIENCE GALLERY VENICE

### Il 17 gennaio è stata inaugurata CONNECTED – Hello Machine, la prima iniziativa artistica di Science Gallery Venice per il 2019, interamente sostenuta dal DVRI - DISTRETTO VENEZIANO RICERCA E INNOVAZIONE

### DVRI E SCIENCE GALLERY VENICE
Come Founding Partner del progetto [Science Gallery Venice](https://venice.sciencegallery.com), il DVRI ha voluto sostenere interamente questa prima iniziativa artistica e, in sinergia con i suoi membri, collaborare al progetto in diverse forme: ospitando l'installazione, come nel caso della [Fondazione Querini Stampalia Onlus](http://www.querinistampalia.org/ita/home_page.php), oppure contribuendo alla realizzazione di attività laboratoriali _ad hoc_, come hanno fatto la [Venice International Univeristy](https://www.univiu.org/) e la [Fondazione Bevilacqua La Masa](https://www.comune.venezia.it/content/fondazionebevilacqua-la-masa). 
Gli incontri con Science Gallery Venice non finiranno però con la chiusura di Connected. Infatti il nuovo anno promette una densa programmazione tra cui: la prima di tre residenze per artista Earth Water Sky; Liquid Networks, la prima mostra firmata Science Gallery Venice, che verrà inaugurata in settembre; infine prenderanno il via i lavori di ristrutturazione della nuova sede nell’area portuale di San Basilio.

### IL TELEFONO SQUILLA... RISPONDI TU?
Hello Machine consiste in un telefono fisso originale risalente agli anni ‘70-’80, modificato per poter registrare le telefonate, le quali vengono poi analizzate dall'artista stessa che ha installato vari telefoni in funzione in giro per il mondo: alzando la cornetta, si farà squillare uno di questi telefoni e se qualcuno risponde, si creerà uno spazio di conversazione spontanea. Le Hello Machines sono attualmente presenti a Victoria in Australia, alla Science Gallery di Dublino, a Kyoto, Berlino e Linz. A Venezia Hello Machine si configura come una doppia installazione artistica itinerante, che verrà ospitata da diverse sedi tra Venezia e Mestre quali: Ca’ Foscari Zattere CFZ e il campus scientifico cafoscarino in via Torino, il nuovo museo M9 di Mestre, la Fondazione Querini Stampalia e la Biennale di Venezia per il Carnevale 2019. 
L’installazione rimarrà visitabile fino al 7 aprile 2019.

### HELLO MACHINE A VENEZIA 
L’installazione artistica di Rachel Hanlon Hello Machine sarà itinerante e si sposterà in diverse sedi tra Venezia e Mestre, rimanendo visitabile fino al 7 aprile 2019.

-18 gennaio - 22 febbraio
**Ca' Foscari Zattere CFZ - Cultural Flow Zone**
Fodamenta Zattere al Ponte Longo, 1392
-18 gennaio - 1 marzo
**Fondazione Polymnia M9**
Via Giovanni Pascoli, 11
-22 febbraio - 3 Marzo
**Carnevali dei Ragazzi di Biennale Kids**
-1 Marzo - 7 April
**Campus Scientifico di Via Torino - Università Ca' Foscari di Venezia**
Via Torino, 155
-4 Marzo - 7 Aprile
**Fondazione Querini Stampalia**
Campo Santa Maria Formosa, 5252

### L’ARTISTA
Rachel Hanlon, l’artista che ha progettato Hello Machine, è un’archeologa dei media che studia come la tecnologia, ed in particolare la telefonia, abbia modificato negli anni l’interazione e la comunicazione uomo-uomo e uomo-macchina, con particolare attenzione al tema dell’incomunicabilità e del ruolo dei telefoni fissi e cellulari nei rapporti sociali.

### GLI EVENTI IN PROGRAMMA
Attorno all’installazione verranno inoltre organizzati una serie di workshop su arte e scienza per studenti e ricercatori, riguardanti i temi ispirati dall’opera. Sarà possibile rimanere aggiornati sul programma di eventi collegandosi alla pagina di Science Gallery Venice [dedicata all’iniziativa](https://venice.sciencegallery.com/venice.sciencegallery.com/connected).

